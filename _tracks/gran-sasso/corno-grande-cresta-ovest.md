---
title: Corno Grande, Cresta Ovest
excerpt: Corno Grande, Cresta Ovest
nome:  "Corno Grande, Cresta Ovest"
gruppo-id: gran-sasso
gruppo: Gran Sasso
quota: "2912"
dislivello: "800"
---

<div markdown="1">

La Cresta Ovest è la via più spettacolare e divertente per salire alla Vetta Occidentale del Corno Grande, la cima più alta dell'intero Appennino (2912 mt).
E' un itinerario entusiasmante e indimenticabile, per la sua eccezionale ultra-panoramicità e per le sensazioni che regala nel percorrerlo.

La salita presenta lievi difficoltà alpinistiche (I° grado): c'è bisogno di usare le mani per la progressione e di "pensare" i propri movimenti. Ciò rende questo itinerario indicato solo a escursionisti motivati e dotati di un minimo di allenamento, piede fermo e un pò di confidenza con la roccia.

## Come arrivare
Da Roma prendere l'autostrada A24 in direzione L'Aquila, uscire ad Assergi e proseguire per Fonte Cerreto e quindi per Campo Imperatore, fino al piazzale dello storico albergo.

## Percorso
Dal piazzale, superato l'osservatorio astronomico e il bivio per il Rifugio Duca degli Abruzzi, si prende a destra il sentiero che attraversa a mezzacosta il versante est del Portella e risale con ripidi tornantini fino alla Sella di Monte Aquila. Si prosegue trascurando il sentiero di destra diretto al Monte Aquila e alla Direttissima, e si scende a sinistra tenendosi sul bordo superiore della conca di Campo Pericoli. Più avanti si ignorano le vie di sinistra che scendono verso il Rifugio Garibaldi, e si giunge alla base del costone occidentale del Corno Grande. Qui si affronta la ripida e sassosa salita per la Sella del Brecciaio (quota 2506 mt), e poi di nuovo si sale ripidi verso la Conca degli Invalidi, fino all'attacco della Cresta Ovest.

Da questo momento si prosegue in cresta, con ripetuti attraversamenti da un lato e dall'altro del filo, facendo attenzione a seguire i bollini rossi e bianchi che segnalano l'esile traccia su roccia. La via è quasi sempre aerea e alterna facili passaggi su roccia, alcuni con leggera esposizione, a tratti su breccia e rocce rotte. Nell'ultimo tratto il percorso confluisce nella via Normale prima di guadagnare la vetta (2912 mt).

Il ritorno può essere per la stessa via oppure per la via Normale.

Dislivello: ca 800 mt
Difficoltà: EE (passaggi di I° grado)
Distanza: 5 km (andata)
Durata: 3 ore e mezza (andata)

## Equipaggiamento

### Cosa indossare
- Abbigliamento sportivo a strati: maglietta intima, secondo strato leggero a manica lunga, pile, giacchetto leggero antivento (tipo kway)
- Pantaloni da escursione, o comunque leggeri e comodi (no jeans)
- Scarponcini e calze da trekking - OBBLIGATORI alti alla caviglia
- Cappello a falda circolare
- Occhiali da sole (di plastica, avvolgenti e categoria 4)
- Zaino (22-32 lt), rigorosamente con spallacci larghi regolabili e con cinture al bacino e al torace

### Cosa mettere nello zaino
- Crema solare (protezione minimo 30)
- Stick labbra
- Maglietta di ricambio (da portare se l'intimo è di cotone)
- Lacci di riserva per le scarpe
- Fazzoletti di carta
- Acqua, minimo 1,5 lt
- Pranzo al sacco (adeguato per attività sportiva)

## Appuntamento
ore 6:00 partenza da Villa Adriana
ore 6:40 partenza da Vicovaro
ore 8:00 inizio del cammino dal piazzale di Campo Imperatore

## Note
Il percorso potrà essere modificato dagli organizzatori in funzione delle condizioni ambientali e dei partecipanti

</div>

<div markdown="0">
    <div class="w3-row-padding">
        <div class="w3-col l4 m6 w3-margin-bottom">
            <img src="/img/mountains.jpg" style="width:99%" alt="Concrete meets bricks">
        </div>
        <div class="w3-col l4 m6 w3-margin-bottom">
            <img src="/img/mountains.jpg" style="width:99%" alt="Concrete meets bricks">
        </div>
        <div class="w3-col l4 m6 w3-margin-bottom">
            <img src="/img/mountains.jpg" style="width:99%" alt="Concrete meets bricks">
        </div>
        <div class="w3-col l4 m6 w3-margin-bottom">
            <img src="/img/mountains.jpg" style="width:99%" alt="Concrete meets bricks">
        </div>
        <div class="w3-col l4 m6 w3-margin-bottom">
            <img src="/img/mountains.jpg" style="width:99%" alt="Concrete meets bricks">
        </div>
        <div class="w3-col l4 m6 w3-margin-bottom">
            <img src="/img/mountains.jpg" style="width:99%" alt="Concrete meets bricks">
        </div>
    </div>
</div>
